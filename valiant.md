Adam Valtr; [vala18@vse.cz](mailto:vala18@vse.cz); 18. 04. 2023; 41Z431 Umělá inteligence 1

# L. G. Valiant - A Theory of the Learnable

## Jak byste vysvětlili pojem „learning protocol“?

Learning protocol (dále jen „LP“) specifikuje způsob, jakým agent („učedník“) získává informace z zvenčí. Dle Valianta by takový LP měl být věrohodný a s jeho použitím by mělo být možné v polynomiálním čase odvodit rozpoznávací programy pro danou třídu konceptů. Ve vstupní fázi („information supply“) dostává agent sadu pozitivních příkladů konceptu, který se snaží naučit. Tyto příklady jsou nezávisle vybrány a mají pravděpodobnostní rozdělení určené libovolně přírodou. Například zavolání rutiny EXAMPLES vrátí jednu pozitivní instanci z množiny příkladů. Dalším možným druhem „information supply“ je užití rutiny ORACLE. Ta při předložení dat agentovi vyhodnotí, zda jsou pozitivním exemplářem rozpoznávaného konceptu. Zjednodušeně se dá říct, že EXAMPLE předloží příklad konceptu a ORACLE otestuje, zda vstup je, či není exemplářem konceptu.

V rámci LP si agent tvoří hypotézy („candidate functions“), které by mohli reprezentovat koncept. Nakonec si agent vybere z množiny candidate functions“ hypotézu, která je v souladu s trénovacími příklady. Cílem je vybrat hypotézu, která má malou chybovost na nových příkladech, které jsou vybrány ze stejného rozdělení jako trénovací příklady. Úspěšná aplikace LP nad „kvalitními“ daty by měla vyústit ve výběru takové hypotézy, která je tzv. pravděpodobně přibližně správně („Probably Approximately Correct“ nebo „PAC“) - tedy, že s vysokou pravděpodobností a jasnou úrovní přesnosti dokáže správně určit nové exempláře konceptu.